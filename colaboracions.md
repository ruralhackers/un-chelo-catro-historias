

Esteban Zapata Blanco 
https://www.instagram.com/este_s/?hl=es
É un compositor galego nacido en Arteixo en 1992, cunha linguaxe compositiva influenciada polo folclore e a música culta. Iniciou os seus estudos no Conservatorio da Coruña en 2012, graduándose con honores en 2016. 
Posteriormente, tivo a oportunidade de continuar os seus estudos na HKU Utrecht Conservatorium, onde realiza o Mestrado “Music as a path of life” centrado en composición contemporánea. Durante esta etapa, estreou obras para música de cámara e orquestras como a Utrecht Conservatory Orchestra e a Radio Philarmonisch Orkest, ademais de participar no festival Gaudeamus nos Países Baixos. 
Así mesmo, resultou premiado en diversos certames coma o Certame Galego de Composición para banda nos anos 2015, 2016 e 2019, estreando obras como “O Nubeiro” e “Areal da Alba”. Entre as súas creacións máis recentes destacan “Folk Songs for solo Viola”, estreada na emisora Classical WQXR de Nova York, e “Koleda k novoj nodini” para coro e electrónica ca Camerata Vocale Split en Croacia. 
Na actualidade, compaxina a súa labor como músico e compositor ca docencia na materia de música no IES Rafael Dieste da cidade da Coruña.





Saúl
https://www.instagram.com/saulnogareda/?hl=es

Comeza os seus estudos musicais no Conservatorio Profesional de Música de Culleredo, finaliza o Grao Profesional no Conservatorio Profesional de Música da Coruña e continúa no Conservatorio Superior de Música da Coruña con Carolina Landriscini, á vez que recibe clases de David Ethève. Complementa a súa formación na Escola de Altos Estudos Musicais de Santiago de Compostela, na Orquestra Xove da Sinfónica de Galicia e na Universidade das Artes de Utrecht. Nesta etapa e ate a actualidade colaborou coas agrupacións instrumentais Soncello Ensemble, Lugo Camerata, Orquestra de Cámara Galega, Orquestra Gaos e Orquestra Sinfónica de Ponferrada. Continúa a súa formación co Mestrado en Interpretación de Música Antiga na ESMAE en Porto, recibindo clases do violonchelista Fernando Santiago García. Con algunha das agrupacións desta especialidade das que formou parte actuou en festivais en España e Portugal. Forma parte do Ensemble Barroco de Ponferrada e de Concert Le Phénix. É profesor de violonchelo no Conservatorio do Liceo “La Paz” na Coruña e na Escola Municipal de Música de Oleiros. Alén do ámbito académico, ten colaborado en grabacións de grupos de rock e metal, e tamén forma parte do grupo de folk Sangre de Muérdago, co que realizou concertos en España, Portugal, Francia, Bélxica, Países Baixos, Luxemburgo, Alemaña, Dinamarca, Lituania e Islandia.

BELE
https://www.bele.es/es/
A Bilboko Euskal Luthería Eskola leva dende o ano 1986 formando a luthiers de corda frotada de todo o mundo.
Dende o comezo amosáronse interesados polo proxecto e apoiaronno con todo o material e tempo necesario para dar uns fundamentos acústicos sobre os que vertebrar o proxecto.
Con toda esta información, podemos coñecer as posibilidades que estas madeiras aportan na construción de instrumentos de corda frotada.

